8 Nú fyrir því at maðrinn sé skynsamlegum anda skrýddr ok prýddr, þá skilr hann ok 9 greinir allra hluti gjǫrr ok glǫggra en ǫnnur kykvendi. Þá næti ok njóti þess 10 lands með Guði. Hjarta manns kennir alls ok við hjartat liggr bæði barki ok velendi ok 11 andblásnar æðar renna þar upp ok rætast bæði þær æðar er bera vind eða blástr, blóð eða 12 ljóð. Ok á annan veg horfa þær svá at þær mætast við tungurætur, með því hverr er þarf 13 renn ok rǫdd upp fyrir hverju orði. Þarf ok með orði hverju þrjár þessar greinir. Minni ok vit ok 14 skilning. Minni at muna orða atkvæði. Vit at hugsa hvat hann vill mæla. Skilning til þess 15 hvat í býr orðunum. Nú hafa þessir hlutir hljóð sumir rǫdd ok sumir mál sem sagt var. Sú er 16 ein grein hljóðs er þytr veðrs eða vatn eða sjór eða grjót eða bjǫrg eða jǫrð hrynr. Þetta hljóð 17 heitir gnýr eða þrýmr dynr eða dunur. Svá þat hljóð er málmr mætist eða manna þyss, þat 18 heitir ok gnýr, glymr eða hlymr. Svá þat er viðir brotna eða gnesta. þat heitir brak eða brestir. Þetta eru 19 vitlaus hljóð. Enn hér umfram er þat hljóð er stafi eina skorter til máls. Þat heitir sǫngr þat 20 eru hǫrpur eða ǫnnur sǫngfæri. Ǫnnur hljóðs grein er sú er fuglar eða dýr eða sækvikendi 21 hafa. Þat heitir rǫdd. Heita þær raddir á marga lund. Fuglar syngja eða gjalla eða klaka ok þó 22 ýmsum háttum. Dýra rǫdd er greind með mǫrgum nǫfnum, ok kunnu menn skyn hvat þykkjast 23 benda í sínum látum sumum. Sækvikendi blása eða gjalla. Allar þessar raddir eru mjǫk skynlausar svá at flestr hluti manna viti. Þriðja hljóðs grein er miklu merkiligust er menn hafa 25 þat er hljóð ok rǫdd ok mál. Málið gjǫrz af blæstrinum ok tungu bragðinu ok skipan várranna. Ef maðr getr mikla málsnilld þá þarf þar til þrent vit ok orðfæri ok fyrir ætlun ok 27 alhægt tungu bragð. Ef tenn eru skorbottar ok missir tanngarðar. þat lýtir málit svá. Ok ef tungan er of mikil þá er málið blést. Nú er hon of lítil, þá er sá holgomr. Þat kann ok spilla 29 máli manns ef varrar eru eigi heilar. Muðrinn er leikvǫllr orðanna, en tungan stýrið. 30 Á þeim leikvelli eru reistir þeir stafir er allt mál gjǫra. Ok fimm hringar eru um þá stafi slegner eða settir í máls hætti. Í fyrsta hring eru fjórir stafir, er heita hǫfuðstafir. Þá má til eins 32 kis annars nýta, enn vera upphaf ok fyrir ǫðrum stǫfum: þ. ẏ. h. q. i ǫðrum hring eru stafir tólf. 1 Þeir heita málstafir, staðir, hverr þeirra má vera bæði fyrir ok eptir í orðinu, ok gjǫrir þó engi þeirra mál. 2 Af sjálfum sér. b ꝺ f g k. l m n p r ſ t Nǫfn þeirra eru eptir hljóð þeirra í þriðja hring. 3 Eru tólf stafir er hljóðstafir heita. Þessi er grein þeirra. Fyrst heita stafir ok skal svá heita: 4 a e i o u ẏ. Ǫnnur er þeirra grein sú at þeir heita limingar, ok skal þá svá rita: æ ꜵ ꜹ. 5 Þessir þrír stafir eru, hvar tveir hljóðstafir saman limðir, þvíat þessi stafr hverr hefir 6 hvern hlut af hljóði hinna, er hann er af gjǫrr. En þriðja grein er sú er þeir stafir hafa er 7 heita lausa klofi ok skal svá rita ey ok ei. Þessir tveir stafir eru ritaðir úbreyttir í hvárum 8 stað ok gjǫrr einn af því at hann tekr hljóð þeirra beggja ok fyrir ritsháttar sakir er þá 9 úhægt saman at binda. Tólfti stafr er skiptingr. Þat er einn hljóðstafr ef málstafr, 10 er fyrir honum ok eptir í samstǫfun. Enn ef hljóðstafr er næstr eptir hann, þá skiptiz hann í málstaf, 11 ok gjǫraz þá af honum mǫrg full orð svá sem "ía" eða "jǫrð" eða "jǫr". Ǫnnur skipting er þat, 12 er hann er lausa klofi, svá sem áðr var ritað. Þá er svá ef málstafr stendr fyrir honum 13 ok hljóðstafr eptir, svá sem "bjór" eða "bjǫrn" eða "bjǫrg". a i o u. þessir gjǫra einir saman 14 mǫrg orð full. Enn skamt mál gjǫra þeir sjálfir. Ef a gjǫr heilt orð, þá metz þat 15 sem þú nefnir yfir i. o. eða u. Þat skiptir um orðum, svá sem er satt eða ósatt. Menn kalla 16 "ẏ" einn við "æ", þat er veinon. Kallað er ok "æy" eða "æi", þat er aldrigi þrytr. Hljóðstafir 17 hafa tvenna grein, þá er optliga skiptaz orðin með. at þeir sé studdir eða dregnir. Er því 18 betr dregit yfir þann staf er seint skal at kveða, svá sem hér er: "á því ári er Ari var 19 fæddr ok hér ertuð hann." Þat er í mínu minni. Opt skipta orða leiðingar ǫllu máli, hvárt 20 hinn sami hljóðstafr er leiðdr skjót eða seint. Lofat er þat í ritshætti af hneigingum 21 heldr á lykkju enn full a. Ok er þá svá. ę. ǫ. í fjórða hring eru tolf stafir svá ritaðir: . k. ʟ. ᴍ. ɴ P ʀ S T. Þessir stafir eru settir hverr fyrir tvá jafna sér í ritshætti, þvíat 23 sum orð endaz í svá fast atkvæði, at engi málstafr fær einn borit, svá sem "hǫll" eða 24 "fjall", "kross" eða "hross", "framm" eða "hramm". Nú þarf annat hvárt at rita tvá málstafi eðr 25 þenna einn. Í fimta hring eru ritaðir þeir þrír stafir, er heita undirstafir ð. ⸌⸍ z. ⸌⸍ x. ⸌⸍ Má þeim við 26 engan staf koma nema þeir sé eptir hljóðstaf í hverri samstǫfun. Fjórði stafr er c. ⸌⸍ Þat er 27 rétt hans hljóð at hann sé í enda samstǫfu sem áðr undirstafir. Titlar eru hér svá ritaðir sem 28 í ǫðrum ritzhætti hefir titull ekki einkar eðli til stafs heldr er hann til skýringar ritz. Sól heitir 29 Títan heitir þaðan af titulus í latínu er vér kǫllum titul. Þat er sem lítil sól. Þvíat svá sem sól lýsir 30 heim allan, svá lýsir titull orð rétt ritin. Þessir eru fjórir hǫfuðstafir þ. ẏ. h q. Enn þessir eru 31 sex hǫfuðstafir óbreyttir a e i o u ẏ. Eru þeir ok limðir saman í ritzhætti. Þá eru þessir .xij. 32 saman málstafir óbreyttir. b ꝺ f g k l m n p r ſ t. Þessir eru undirstafir. c x z ẏ. ok þeirra 1 Má missa í váru máli ef vill. x. er samtengðr af c ok ſ. í latínu. Ok hann er samtengðr, 2 af ꝺ ok ſ ok er ebreskr, ok er helldr samstǫfun, en fastr eru stafaðir saman e ok t í latínu. 3 Enn fyrir því nú at sumir samhljóðendr hafa sitt líkenski ok nafn ok jartein, enn sumir hafa 4 hǫfuðstafs líkenski ok skipat stǫfum. Enn sumir í nafni ok aukit at kveði bæði nafns 5 ok jarteinar. Enn sumir halda líkneski sínu ok er þó minnkat at kveði nafns þeira ok jartein 6 sú er þeir skulu bera í málinu þeiri lík er í nafninu verðr. Þá skal nú sýna leita bæði líkeniski 7 þeira ok svá nǫfn fyrir ofan rituð at yfir þeim megi nú allt saman líta er áðr var sundr 8 lausliga um rétt. a a o ǫ ę e u̇ u y ẏ be ebb che. ecc ꝺe eꝺꝺ. ef. b B c k d ꝺ f̣ eff 9 ge egg. ęng. ha Ha. f g ŋ̲ h H el ell em emm. en enn. l ʟ m ᴍ n ɴ epp er err eſ 10 eſſ te p pp r ʀ ſ s te ett ex eX et þe ̅ ̅ ᷑ ꝝ ᷓ ᷒ z x ok ⁊ þ. Nú verðr þetta allt saman 11 stafrof kallat. Þessir stafir gjǫra allt mál ok hendir málit ýmsa svá til at jafna 12 sem hǫrpu strengir gjǫra hljóð eða eru leystir luklar í simphonie eða þá er organ gengr 13 upp ok niðr aptr ok framm um allan gamma þann er með sér hefir nítján lukla ok átta raddir. 14 ok nú koma til móts þessir fimm hringar stafanna er áðr var um rætt. Kallaz nú hvarir við aðra 15 stafrof ok gammi ok taka nú hljóðstafir þar sin hljóð ok raddar stafir rǫdd. Málstafir 16 málit ok samnaz til orðanna svá margra at ekki er þess mælt í heiminum at eigi sé þessir stafir 17 til hafðir. Nú eru engi þau læti eða hljóð eða raddir at eigi muni þat allt finnaz í gamanum. 18 Nú tekr svá fremi mikit um gjǫraz er orðin hefjaz upp ok hljómrinn vex ok raddirnar glymja 19 á. Nefniz ok svá fremi sǫngr er þetta hefir allt til ok nú þyss sjá flokkr framm á leikvǫllinn 20 ok ǫllum megin at stýrínu því er tungan heitir ok heita nú á hana til málsins ok orðanna ok 21 sǫngsins at hon kveði þat allt upp ok hon gjǫrir svá ok hneigir sik til stýrimannsins ok mælir svá: 22 "Ósanna," segir hon. Þat þyðiz á várra tungu svá: "Græð þú oss." Enn þat er á ebresku mælt ok stak 23 hana náttúran til þess fyrir því at hon var fyrst ok gekk þá um allan heim þangat til er guð 24 skipti þeim. Nú segir þar til at henni þótti hann vera stýri maðrinn er hann skapaði hana ok af krists. 25 Nafni er kristnin kǫlluð. Vér er kristnir erum kǫllum hann hǫfuð várt en vér hans limir ok 26 liðir ok hans sonr er sá er hann sendi hingat í heim ok sá er várr faðir, en vér hans bǫrn. Var ok 27 faðirinn vænligr til at stýra sínum bǫrnum svá sem bezt gegndi. Var þá orðit ór messunni 28 til tekit at hann vissi hverr lofsǫngr honum þótti mestr framfluttr þessa heims við sik 29 sjálfan. Er þar ok vár hjálp ǫll í fólgin er um hans písl er rætt ok sár er hann þolði á krossinum 30 helga er ór rann bæði blóð ok vatn, ok í því erum vér skírðir er rétt trúum á almáttkan 31 Guð. ok þat hans hold ok blóð er í messunni er fram flutt er vart farnest þá er vér fórum 32 af þessum heimi. Nú skal þat ván vár at vænta þess at svá fremi fariz oss vel er svá verðr 1 sem hann hefir fyrir séð at bæði sé at hann er í fǫr með oss ok vér með honum þá er vér fórum heim 2 til fǫður leifðar várrar. Ok þá er hann hefir skipt sínu liði sér til hægri handar eptir 3 dóms dag. þá skulum vér hefja upp allelúja fyrir því at þat er eigi jarðneskr sǫngr. Syngja 4 þetta þá allir saman tíu fylki guðs engla ok manna þá er almáttigr Guð ferr meðr 5 sína ferð heim í himinríkis dýrð ok skulum þá una í sífellu svá at aldregi skal eptir verða 6 með Guði almátkum þar sem hann er æ ok æ með fǫður ok syni ok helgum anda, sá er lifir ok ríkir 7 einn Guð of allar alldir veralldar. Amen.
